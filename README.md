# PAC3_Manovich_Reloaded

# PAC3: Visionant el futur amb les ulleres de Manovich: redescobrint la hibridació.
**Alumne:** Laura Colomé Mesquita 
 **Professor:** Ramon García Sedó
*Grau de Multimèdia
**Assignatura:** cultura digital.*
  **27/05/2024**
## Introducció: 
La hibridació, segons **Lev Manovich**, és un concepte que intenta explicar com els mitjans digitals transformen i fan mestissatges entre els diferents mitjans que existeixen, generant així un nou híbrid.  
>"Es decir, el resultado de la hibridación no es  tan solo la suma mecánica de las  partes  existentes  previamente, sino una nueva «especie»: un nuevo  tipo de estética visual que no existía  antes."  

**Manovick, L. (2013) El software toma el mando. 29. Barcelona: UocPress. Disponible a: Manovich, Lev. (2013). "El software toma el mando", Capítulos 4 y 5. Barcelona: Editorial UOC.. .](https://cv.uoc.edu/webapps/cas/login?service=https%3A%2F%2Fcv.uoc.edu%2Ftren%2Ftrenacc%3Fmodul%3DDIMAX.DINAROJ%2Fdimaxweb.Pagina%26pantalla%3DHISTORICS%26node%3D73486%26entidad_gestora%3DDEF%26entorn_gestio%3DPV20232%26idioma%3DCAT%26lang%3Dca%26pantalla_his%3DXML_ARBRE_RECURSOS%26cami%3D%26p_entrada%3DPV)** (Consultat: 19 de maig 2024).  
  
En aquest assaig, parlaré de dues plataformes: **"Twitch" i "FitXR"** les quals han passat per un procés d'hibridació totalment diferent, ambdues representen com la hibridació està transformant la forma que tenim de consumir la tecnologia, tant en l'àmbit d'entreteniment com de l'esport.

## Twitch: una plataforma de tranmissió en directe  

![Twitch - Viquipèdia, l'enciclopèdia lliure](https://upload.wikimedia.org/wikipedia/commons/thumb/c/ce/Twitch_logo_2019.svg/1200px-Twitch_logo_2019.svg.png)
>**Logo de Twitch** 
> Extret de la Viquipèdia, l'enciclopèdia lliure. 

### Què és Twitch?  

  
Twitch és la **plataforma d'entreteniment del moment**, on ens podem trobar amb diversos tipus de contingut de transmissió de vídeos en directe. Aquesta plataforma està formada pels creadors de contingut els quals poden transmetre vídeos en directe i els espectadors que poden participar activament en la comunitat, tant visualitzant els directes com interactuant en els xats d'aquests. Aquesta participació activa dels consumidors situa a **l'espectador en un eix central** del funcionament de la plataforma.  
  
En els seus inicis, va començar sent exclusivament una plataforma de transmissió de videojocs en directe, però amb el temps s'ha anat adaptant a les necessitats dels consumidors, i ara com ara pots trobar-te tota mena de contingut; programes d'entreteniment, espectacles, entrevistes, pòdcasts...  
  

### Interacció i participació de la comunitat.  
  
Aquesta plataforma dona l'oportunitat de combinar la transmissió de vídeos en directe amb la interacció activa dels espectadors en temps real, les persones que visualitzen el directe poden fer comentaris i realitzar donacions. En aquest cas, parlem d'una hibridació entre els elements socials i digitals que conformen la plataforma de Twitch, els elements tecnològics s'hibriden amb la interacció humana creant així una experiència més propera per als usuaris.  
  
Aquest tipus d'interacció entre el creador de contingut i la comunitat crea una experiència molt propera, dinàmica i participativa entre els consumidors de la plataforma. Els espectadors de **Twitch** són una part fonamental de la plataforma, no només consumeixen els diversos continguts que es poden trobar, sinó que participen activament en els directes i formen comunitats, generant així un sentit de pertinença amb el col·lectiu.  

És a dir, els consumidors tenen una posició molt important dins de la plataforma, ja que no només consumeixen sinó que participen i influeixen activament en el contingut.  Els espectadors que interaccionen en el contingut passen a generar comunitats cohesionades, les quals es basen en interessos compartits, beneficiant així al teixit social de la plataforma.  
  
![6 Methods to Show Twitch Chat in OBS - Hollyland](https://www.hollyland.com/wp-content/uploads/2023/09/image-372.png)
>**Imatge que representa el xat en línia de Twitch**
>Extreta de de la web Hollyland. 

### Elements principals de Twitch

| Elements principals  | Explicació  |
| -- | -- |
| Espectadors | Persones que veuen les transmissions en viu.  |
| Canals de transmissió  |Transmissions en viu de creadors de contingut.   |
| Creadors de contingut|  Usuaris que produeixen i transmeten contingut en  Twitch.   |
| Xats  en  directe | Espai interactiu perquè espectadors i creadors es comuniquin |
| Subscripcions / donacions  | Opció per a fer costat econòmicament als creadors|
| Moderadors | Usuaris encarregats de mantenir l'ordre en els xats. |
| Categories de contingut | Agrupacions temàtiques per a facilitar la cerca de contingut. |
___
 
### La revolució de Twitch.  
  
Twitch, ha revolucionat la forma que tenim de consumir vídeo i el contingut en línia, ha canviat la forma en què les persones interactuen i participen en les diverses comunitats d'internet.  
  
Els espectadors passen a tenir un punt central en la plataforma, on aquests deixen de ser simples receptors passius a participants actius que influeixen en el contingut. Aquest fet dona l'oportunitat als creadors de contingut de donar resposta als consumidors i millorar si és necessari el seu contingut per satisfer correctament a la seva comunitat. És a dir, s'ha creat una nova forma de generar contingut, on els espectadors se senten atesos i importants per a la seva comunitat.  
  
### La hibridació de Twitch.   
  
Segons **Lev Manovich**, la hibridació digital parteix de diverses combinacions tecnològiques com ara les interfícies i les formes d'expressió de diferents mitjans per a poder generar una nova forma de crear experiències i formats digitals. En la plataforma de Twitch, podem observar que aquesta hibridació està profundament endinsada en l'aplicació, com ara transformant la tecnologia de transmissió en directe, amb la interacció i la creació de comunitats en línia. La combinació dels diversos elements anomenats anteriorment creen una nova i única experiència digital.



## FitXR: Aplicació d'esport en realitat virtual
![FitXR en Meta Quest | Juegos de VR de Quest | Meta Store](https://scontent.oculuscdn.com/v/t64.5771-25/38974682_878308503458742_1465242565214860892_n.png?_nc_cat=1&ccb=1-7&_nc_sid=6e7a0a&_nc_ohc=jzawx6Edd2gQ7kNvgFD-yL2&_nc_ht=scontent.oculuscdn.com&oh=00_AYDa-57EBiQMl7dF7GxSJekNnB2mrzHM6sW5EyuFfXU09Q&oe=6658509A)
> **Portada de l'aplicació FitXr de Meta Quest**
> Imatge extreta de Meta Store.
### Què és FitXR? 
  
**FitXR** és una plataforma digital que promociona l'esport, aquesta aplicació sorgeix de la hibridació de la realitat augmentada i l'esport físic, creant així una plataforma única amb la qual realitzar diverses activitats físiques a través de la tecnologia de realitat virtual. Per a poder utilitzar aquesta aplicació necessitem tenir unes ulleres de realitat virtual anomenades Oculus, gràcies a la tecnologia d'aquestes podrem endinsar-nos en el món virtual i sentir que formem part d'ell.  
  
En aquesta aplicació podem fer **boxa, HIIT i ball** amb una infinitat d'entorns virtuals adaptats a les necessitats i preferències del consumidor. Dins de la plataforma podem trobar classes preparades de professors, entrenaments i recomanacions per a millorar la teva salut física. Entenem aquest fet doncs, com una hibridació entre el "món" físic i el digital, on el consumidor es troba en ambdós espais en conjunt.  
  
### Immersió en la realitat virtual:  
  
L'usuari manté una **interacció i immersió** directa amb la tecnologia de realitat augmentada, els diversos dispositius que s'utilitzen per a poder submergir a la persona dins de la realitat virtual estan totalment adaptats i planificats perquè la persona pugui sentir que està dins de l'entorn digital. Les tecnologies utilitzades per a poder crear aquesta hibridació entre el món físic i el món digital creen una sensació d'immersió molt real, on l'usuari sent que forma part de la realitat augmentada.  
  
L'experiència de l'usuari dins de l'aplicació no és només **individual**, sinó que la plataforma també dona l'oportunitat de poder **compartir i col·laborar** entre diverses persones que formin part de la comunitat. Els usuaris poden participar conjuntament en els diversos entrenaments, superar desafiaments de manera conjunta i compartit la seva experiència amb la comunitat. Aquest aspecte també hibrida el procés de socialització que pots arribar a experimentar en un gimnàs amb el món de la **realitat virtual**.

![Major FitXR UI update: filters front and center : r/OculusQuest](https://preview.redd.it/3yp76civ9p581.jpg?width=1314&format=pjpg&auto=webp&s=9a957bee017f629ea46991455c9e46a1b9b03d0f)
>**Imatge de l'aplicació FitXR.**
>Extreta de Reddit. 

### La hibridació de FitXR.

Entenem la **hibridació** de la plataforma digital **FitXR** com una combinació entre el món tecnològic i el real, on aquests dos es troben i submergeixen a la persona en un espai digital amb el qual pot interaccionar gràcies al món físic. Aquesta convergència entre els dos espais ofereixen una experiència immersiva al consumidor on el món digital i el físic poden coexistir simultàniament i crear una nova forma de fer ús de la tecnologia.

## Conclusions 

En conclusió, encara que la plataforma de Twitch i l'aplicació FitXR es poden percebre molt diferents, ambdues plataformes comparteixen el fet d'haver passat per un procés d'hibridació. En el primer cas, Twitch combina la possibilitat de poder interaccionar i crear comunitats amb el fet de generar contingut en directe, generant una hibridació entre els elements socials i els digitals. En FitXR l'aplicació hibrida la realitat augmentada amb el món físic, on aquests dos espais es troben i coexisteixen formant així una nova forma d'interaccionar amb la tecnologia.

## Referències i Bibliografia

**_Universitat Oberta de Catalunya (UOC)_ (2022). Disponible a: [https://www.uoc.edu/portal/ca/index.html](https://www.uoc.edu/portal/ca/index.html) (Consultat: 24 de maig 2022).**


**Meta (2024). Disponible a:
https://www.meta.com/es-es/experiences/2327205800645550/ (Consultat: 24 de maig 2024).** 

**Reddit (2022) Disponible a: https://www.reddit.com/r/OculusQuest/comments/rgxvyl/major_fitxr_ui_update_filters_front_and_center/?rdt=46095 (Consultat: 24 de maig 2024)**

**Twitch (2024) Disponible a: https://www.twitch.tv (Consultat 22 de maig 2024)**

**MarkDown (2016) Disponible a: https://markdown.es (Consultat 19 de maig de 2024)**

**Stackedit (2024) Disponible a: https://stackedit.io (Consultat 19 de maig 2024)**

**ThePowerEducation (2023) Disponible a: https://thepower.education/blog/descubre-ahora-que-es-y-como-funciona-twitch 
(Consultat 22 de maig 2024)**

**Manovick, L. (2013) El software toma el mando. 29. Barcelona: UocPress. Disponible a: [Manovich, Lev. "El software toma el mando" (2013) [Introducción, y Capítulo 1]. .](https://cv.uoc.edu/webapps/cas/login?service=https%3A%2F%2Fcv.uoc.edu%2Ftren%2Ftrenacc%3Fmodul%3DDIMAX.DINAROJ%2Fdimaxweb.Pagina%26pantalla%3DHISTORICS%26node%3D73486%26entidad_gestora%3DDEF%26entorn_gestio%3DPV20232%26idioma%3DCAT%26lang%3Dca%26pantalla_his%3DXML_ARBRE_RECURSOS%26cami%3D%26p_entrada%3DPV) (Consultat: 19 de maig 2024).**




